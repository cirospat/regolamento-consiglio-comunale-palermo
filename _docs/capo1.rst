=================
Capo 1 - INSEDIAMENTO DEL CONSIGLIO COMUNALE
=================

ART. 1 PRIMA CONVOCAZIONE DEL CONSIGLIO COMUNALE
---------------------------------------------

1.  Entro quindici giorni dalla proclamazione degli eletti, il Consiglio comunale tiene la prima seduta.

2. La convocazione è disposta dal/dalla Presidentedel Consiglio comunale uscente, con invito da notificarsi almeno dieci giorni prima di quello stabilito per l’adunanza.

3. Qualora il/la  Presidente uscente non provveda entro i termini indicati nei commi precedenti, la convocazione è disposta dalla/dal Consigliera/e uscente più anziano per voti fra gli eletti.

4. Oggetto della prima convocazione è l’elezione del/della  Presidente del  Consiglio  comunale  e della/delVice Presidente del Consiglio comunale

|

ART. 2 GIURAMENTO E CONVALIDA DEI CONSIGLIERI ELETTI
----------------------------------------------------

1. Fino  all’elezione del/della Presidente,  la  presidenza  del  Consiglio  comunale  spetta al/alla Consigliere/a più anziano per voti fra gli eletti presenti in aula.

2. La/ Il Consigliera/e più anziano, appena assunta la presidenza provvisoria del Consiglio comunale, presta  giuramento  con la  seguente  formula: *“Giuro di adempiere alle mie funzioni con scrupolo e coscienza nell’interesse del Comune e in armonia con gli interessi della Repubblica e della Regione”*; quindi, invita le/gli altre/i Consigliere/i a prestare giuramento con la stessa formula.

3. Con la prestazione del giuramento, i Consiglieri comunali entrano nel pieno esercizio delle loro funzioni e acquisiscono i diritti e le prerogative della carica.

4. Nella stessa adunanza e, ove occorra, in quella immediatamente successiva, il Consiglio comunale procede alla convalida e alla eventuale surrogazione degli eletti.

5. Nei casi di preesistenza o di sopravvenienza di causa di ineleggibilità o di incompatibilità, si applica la  disposizione  prevista  dall’art. 175 della L.R. 15 marzo 1963, n. 16 e successive modifiche e integrazioni.
