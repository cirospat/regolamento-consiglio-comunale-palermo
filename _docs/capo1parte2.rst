=============================
Capo 1, Parte 2 - LE RELAZIONI ANNUALI ED I CONTROLLI DEL CONSIGLIO SU ORGANI O ENTI
=============================

ART. 56 RELAZIONE ANNUALE SULL’IMPEGNO DEL COMUNE CONTRO LE MAFIE
------------------------------------------------

1. Ogni  anno, nella prima sessione ordinaria del Consiglio comunale, il Sindaco, nell’ambito delle attività   istituzionali   che   nel  settore   della   lotta   alla   mafia   interessano   o   cointeressano l’Amministrazione, informa in apposita seduta il Consiglio sulle iniziative e sui provvedimenti che la stessa ha adottato o intende adottare per coinvolgere, anche con manifestazioni e convegni, i cittadini nella lotta contro le mafie e per garantire la corretta e trasparente adesione dell’azione amministrativa alle precedenti finalità, nonché sulle esigenze nuove e sui problemi insorti, anche con riferimento al fenomeno della delinquenza comune e alle misure adottate per lo sviluppo.

2.  Alla  seduta  sono  invitate  le  Autorità  e  i  componenti  di  organismi  come  le  Commissioni parlamentari antimafia nazionale e regionale, preposti alla prevenzione e repressione del fenomeno mafioso e alla vigilanza sull’azione dei poteri dello Stato e delle Autonomie locali.3.  Dopo  la  relazione  del  Sindaco,  si  apre  la  discussione  alla  quale  possono  partecipare  tutti  i Consiglieri.

|

ART. 57 RELAZIONE ANNUALE SULL’ATTUAZIONE DELLE DELIBERAZIONI CONSILIARI E SUI LORO EFFETTI, NONCHE’ SUGLI INDIRIZZI DELL’AMMINISTRAZIONE COMUNALE
-----------------------------------

1. Ogni anno, nella prima sessione ordinaria del Consiglio comunale, il Sindaco, in apposita seduta, illustra i provvedimenti più significativi assunti dall’amministrazioni comunale nell’anno precedente e lo stato della loro attuazione e indica il programma che egli intende sviluppare nell’anno, con riferimento ai singoli rami dell’Amministrazione e alle relative  competenze,  per  contribuire  allo sviluppo economico, culturale e sociale della città, per migliorare i servizi, l’ambiente e le condizioni di vita dei cittadini e per garantire la migliore funzionalità degli apparati amministrativi del comune.

2.   Partedella   relazione   deve   essere   dedicata   agli   appalti   e   agli   altri   contratti   stipulati dall’Amministrazione e a quelli che intende stipulare per l’esecuzione di opere, lavori, forniture o servizi, ai criteri e procedure seguiti e che si intendono seguire per la scelta del contraente.

3. La relazione, inoltre, deve comprendere un’analisi della situazione occupazionale, deve fornire indicazioni sia sul problema della casa nella città e sull’assegnazione degli alloggi da parte del Comune nell’anno precedente, siasull’attuazione dei programmi di edilizia scolastica.

4.  Il  Sindaco  può  delegare  i  singoli  Assessori,  con  riferimento  ai  problemi  di  competenza  del  loro Assessorato.5.  Dopo  la  relazione  del  Sindaco,  si  apre  la  discussione  alla  quale  possono  partecipare  tutti  i Consiglieri.

|

ART. 58 RELAZIONE ANNUALE SULLA GESTIONE DELLE SOCIETA’ PARTECIPATE E DEGLI ALTRI ENTI DIPENDENTI
------------------------------------------------------------

1. Ogni anno, nella prima sessione ordinaria del Consiglio comunale, in apposita seduta, il Sindaco o gli Assessori addetti al controllo delle Società partecipate e degli altri Enti dipendenti dal Comune riferiscono al Consiglio  sui problemi riguardanti  le Società o  gli Enti, sulle soluzioni adottate e su quelle che si intendono adottare per garantire la migliore funzionalità dei servizi di loro competenza.

2. Parte della relazione deve essere dedicata agli eventuali rilievi formulati dal collegio dei revisori, ai  dati  di  gestione  aziendale  forniti  dai  certificatori,  nonché  dal  personale  dipendente,  ai  vuoti  di organico, alle assunzioni, ai concorsi banditi o da bandire per il completamento dell’organico, alle promozioni,  trasferimenti,  ai  cambi  di  funzione  effettuati,  agli  incarichi  esterni  conferiti,  con l’indicazione dei criteri seguiti.

3. Dopo la relazione, si apre la discussione alla quale possono partecipare tutti i Consiglieri.

|

ART. 59 CONTROLLO SULL’AZIONE DEI DELEGATI DEL COMUNEPRESSO ENTI, COMMISSIONI, CONSORZI
--------------------------------------------------------------

1. Nella seduta dedicata alle Società partecipate, il Sindaco informa il Consiglio sull’azione svolta nell’anno precedente dai rappresentanti del Comune presso Enti, Commissioni o Consorzi, indicando gli eventuali problemi insorti e le soluzioni adottate o da adottare.

2.  A  tal  fine,  i  delegati  entro  il  mese  di  novembre  devono  fare  pervenire  al  Sindaco  una  relazionescritta.

3.  Dopo  la  relazione  del  Sindaco,  si  apre  la  discussione  alla  quale  possono  partecipare  tutti  i Consiglieri.

4. Alla seduta devono essere presenti i rappresentanti.

5.  Salvo  che  non  sia  vietato  dalla  legge,  il  Consiglio  comunale  può  deliberare  larevoca  dei rappresentanti o invitare il Sindaco a provvedervi.

|

ART. 60 INFORMAZIONE SULLA GESTIONE DELL’AZIENDA SANITARIA PROVINCIALE
------------------------------------------------------------

1.  Ogni  anno,  nella  prima  sessione  ordinaria  del  Consiglio  Comunale,  su  invito  del  Sindaco,  in apposita seduta, il presidente dell’ASP Palermo riferisce al Consiglio sulla situazione del servizio sanitario. 

2. Allo scopo di conseguire la massima efficienza ed economicità del servizio, il presidente riferisce, in  particolare,  sulle  eventuali  carenze  registrate  nelle  strutture  sanitarie  e  nelle  attrezzature  di  cui l’Azienda è dotata, sulla situazione dell'organico del personale e delle risorse finanziarie e sui provvedimenti adottati o necessari per superare le disfunzioni riscontrate. 

3. La relazione deve, altresì, incentrarsi sul rapporto fra le esigenze emerse nell'area di competenza dell’Azienda e i servizi resi dalle strutture private convenzionate. 

4. Il Sindaco, o l'Assessore da lui delegato, informa il Consiglio sugli indirizzi che in materia sanitaria la giunta municipale intende seguire. 

5. Il Consiglio, dopo il dibattito, delibera indicando le linee programmatiche della politica sanitaria e ne impegna la Giunta Comunale.

|

ART. 61 CONTROLLO SULLE SOCIETA’ PARTECIPATE E SUGLI ENTI DIPENDENTI
----------------------------------------------------

1.  Sono  soggetti  al  controllo  ed  esame  del  Consiglio  comunale  i  bilanci  e  i  conti  delle  Società partecipate,  degli  altri  Enti  dipendenti  del  Comune  e  di  quelli  per  i  quali  il  controllo  da  parte  del Consiglio comunale è previsto dalla legge.

2.  Il  regolamento,  in  particolare,  deve  prevedere  la  pianta  organica  del  personale  dipendente  e  dei dirigenti, le rispettive competenze e mansioni e i criteri relativi agliavanzamenti di carriera.

3.  Il  Consiglio  comunale,  con  apposita  mozione  motivata,  può  richiedere  una  modifica  del regolamento di ogni singola società partecipata.

|

ART. 62 RELAZIONE DEI PRESIDENTI DEI CONSIGLI DI CIRCOSCRIZIONE E DEGLI ENTI FINANZIATI DAL COMUNE
--------------------------------------------------------------

1. Entro il mese di dicembre di ogni anno, il/la Presidentedel Consiglio comunale invita i Presidenti dei Consigli di circoscrizione a trasmettere una relazione scritta sull’attività svolta e sui programmi che si intendono attuare.

2.  Le  relazioni  vengono  distribuite  in  copia  ai  capigruppo,  i  quali  possono  chiedere  che  su  tutte  o alcune  di  esse  sia  indetta  apposita  seduta  di  Consiglio,  con  eventuale  audizione  dei  Presidenti  dei Consigli di circoscrizione o dei responsabili degli Enti finanziati.

3. In ogni caso, il Sindaco o l’Assessore competente deve riferire al Consiglio comunale sulla politica che la Giunta municipale intende attuare in materia di decentramento. Dopo la relazione si apre la discussione, alla quale possono partecipare tutti iConsiglieri.

4. I Presidenti dei Consigli di circoscrizione possono chiedere, previa indicazione dei motivi, di essere sentiti dal Consiglio comunale.

5. Sulla richiesta decide la conferenza dei capigruppo.

|

ART. 63 NORME DI RINVIO E FINALI
------------------------------

1. Per tutto quanto non previsto dal presente Regolamento, si fa rinvio alle norme vigenti in materia.

2. Si intendono abrogate le norme contenute in atti amministrativi dell’Amministrazione in contrasto con la presente disciplina.

3.   Il  presente  Regolamento  entra  in  vigore  il  quindicesimo  giorno   successivo  alla  data  di pubblicazione all’Albo pretorio on-linedella relativa deliberazione di approvazione.

4. La modifica di norme legislative vigenti o l‘emanazione di nuove norme in materia implicherà la loro immediata applicazione, con adeguamento del presente regolamento entro sei mesi.
