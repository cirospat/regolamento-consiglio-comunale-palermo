==========================
Capo 3 - GRUPPI CONSILIARI
==========================

ART. 6 COSTITUZIONE DEI GRUPPI CONSILIARI
--------------------------------------

1. La/ Il Consigliera/e o i/le Consiglieri/e eletti/e in una stessa lista hanno diritto di formare un Gruppo consiliare.

2. La/ Il Consigliera/e che intende appartenere a un gruppo diverso da quello espresso dalla lista nella quale è stato eletto deve darne comunicazione al/alla Presidente del Consiglio comunale, allegando la dichiarazione scritta di accettazione da parte del capogruppo del gruppo consiliare a cui ha chiesto di aderire.

3. I gruppi consiliari sono composti da non meno di 3 Consiglieri. Tuttavia, all’inizio del mandato amministrativo e nella sua prima costituzione, ai/alle Consiglieri/edelle liste che abbiano ottenuto meno di 3 eletti sono riconosciuti i diritti e la rappresentanza spettanti ai gruppi consiliari.

4. Una volta costituiti i gruppi e nominati i capigruppo, la/il Consigliera/e che non fa parte di alcun gruppo è incluso d’ufficio nel gruppo misto.

5.  Ogni  singolo  gruppo  deve  comunicare al/alla Presidente il  nome  del  proprio  capogruppo  entro quindici giorni dalla data di insediamento del Consiglio comunale.

6. Nel caso di omessa comunicazione, è considerato capogruppo la/il Consigliera/e più anziano per età eletto nella lista alla  quale il gruppo si riferisce.  Lostesso criterio si adotta nel caso di omessa comunicazione per il gruppo misto.

|

ART. 7 LA CONFERENZA DEI CAPIGRUPPO
----------------------------------

1. La Conferenza dei Capigruppo è formata dal/dalla Presidentedel Consiglio comunale, dal/dalla Vice  Presidente del  Consiglio  comunale e  dai  Capigruppo  di  ciascun  gruppo  consiliare  o  loro delegati.

2.  Essa  è  presieduta dal/dalla  Presidente del  Consiglio  comunale  o,  in  caso  di  sua  assenza  o impedimento, da chi ne fa le veci.

3. La Conferenza dei Capigruppo programma i lavori del Consiglio, predisponendone il calendario delle attività.

4. Il/la Presidentedel Consiglio comunale è tenuto a convocare la Conferenza entro cinque giorni, qualora  ne  facciano  richiesta  il  Sindaco  o  almeno  3  Capigruppo  o  i  Capigruppo  che  rappresentino almeno un quarto dei consiglieri.

5.  Il  Sindaco  ha  facoltà  di  partecipare  senza  diritto  di  voto  alle  riunioni  della  Conferenza  dei Capigruppo.

|

ART. 8 LOCALI PER I GRUPPI CONSILIARI
-------------------------------------

1. Per l’espletamento delle loro funzioni, i gruppi consiliari devono disporre diuno o più locali attigui del  Comune,  in  base  alle  disponibilità  esistenti,  in  modo  che  sia  a  essi  consentito  di  riunirsi  e  di ricevere il pubblico.

2. I  locali  devono  essere  forniti  di  linea  telefonica,  internet,  attrezzature  e  strutture  idonee, anche nelrispetto e salvaguardia della sicurezza e della salute del personale addetto al Gruppo. Il personale addetto al gruppo deve essere in numero adeguato e comunque compreso tra un minimo di tre unità ed un massimo di sei. Per i gruppi fino a tre consiglieri vanno assegnate un massimo di tre unità lavorative; per i gruppi fino a cinque consiglieri un massimo di quattro unità lavorative; per i gruppi superiori a cinque consiglieri, un massimo di sei unità lavorative.

3. Il personale del gruppo viene individuatofra i dipendenti comunali con formale comunicazione del capogruppo, sulla base di un rapporto fiduciario.
