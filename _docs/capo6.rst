======================
Capo 6 - INTERROGAZIONI –INTERPELLANZE - MOZIONI
======================

ART. 48 PRESENTAZIONE DI INTERROGAZIONI,INTERPELLANZE E MOZIONI
----------------------------------------------------

1. I/le Consiglieri/e,nell’esercizio delle loro funzioni di controllo, possono presentare interrogazioni, interpellanze  o  mozioni  su  argomenti  che  interessano  comunque  le  competenze  e  le  funzioni dell’Amministrazione comunale o l’attività del Comune.

2.  Possono,  altresì,  rivolgere  alla  Presidenza  raccomandazioni  scritte  o  verbali,  anche  in  pubblica seduta, per sollecitare provvedimenti, adempimenti o iniziative relative a pratiche in corso.

3. Il/la Presidente, sentita la conferenza dei capigruppo, nell’organizzazione dei lavori della sessione ordinaria, destina apposite sedute alla trattazione delle interrogazioni e delle interpellanze.

|

ART. 49 CONTENUTO DELL’INTERROGAZIONE
---------------------------------

1. L’interrogazione è una domanda, presentata per iscritto, anche senza motivazione, al Sindaco, alla Giunta o a un singolo Assessore, per sapere se un determinato fatto è vero, se una data informazione è pervenuta all’Amministrazione comunale, se il Sindaco, la Giunta o il singolo Assessore intendono comunicare al Consiglio comunale determinati fatti o documenti o hanno preso o intendono prendere una  risoluzione  su  oggetti  determinati  o  comunque  per  sollecitare  informazioni  o  spiegazioni sull’attività dell’Amministrazione comunale.

2. Il Sindaco è tenuto a rispondere alle interrogazioni con risposta scritta entro 30 giorni dalla loro presentazione. La reiterata inerzia alle interrogazioni costituisce violazione degli obblighi di legge, rilevante ai fini sanzionatori.

|

ART. 50 TRATTAZIONE DELL’INTERROGAZIONE
---------------------------------

1. L’interrogazione iscritta all’ordine del giorno della seduta può essere illustrata per non più di dieci minuti da uno dei firmatari. A essa risponde il Sindaco o l’Assessore competente. L’interrogante ha diritto  a  una  replica  per  non  più  di  cinque  minuti,  per  dichiarare  se  è  soddisfatto  oppure  no  della risposta. Egli può dichiarare che in conseguenza della risposta presenterà apposita mozione.

2. Il Sindaco o l’Assessore deve rispondere all’interrogazione entro il termine massimo di trenta giorni dalla data di presentazione dell’interrogazione.

3. Le interrogazioni sono poste all’ordine del giorno della prima seduta consiliare, destinata alla trattazione  delle  interrogazioni  successiva  alla  loro  presentazione  e  nell’ordine  in  cui  risultano presentate o nell’ordine concordato nella conferenza dei capigruppo.

4. L’interrogazione si intende ritirata se l’interrogante non è presente in aula al momento in cui essa è posta in trattazione. In tal caso, però, può essere nuovamente presentata. Il Sindaco o l’Assessore può rispondere all’interrogazione immediatamente; se dichiara che intende rispondere in altra seduta, deve indicare il giorno in cui è in condizione di rispondere e l’interrogazione è posta all’ordine del giorno della prima seduta della sessione ordinaria susseguente al giorno indicato.

5. E’ facoltà dell’interrogante richiedere risposta scritta. In tal caso, la risposta deve essere fornita all’interrogante entro 30 giorni e di essa è data comunicazione al/alla Presidente, affinché sia inserita nel processo verbale della seduta del Consiglio. Nel caso in cui all’interrogante non venga fornita la risposta entro i trenta giorni previsti, l’interrogazione va automaticamente in trattazione nella prima seduta utile destinata alla trattazione delle interrogazioni e delle interpellanze.

6. Le interrogazioni non trattate nel corso della seduta sono rinviate a quella successiva destinata alla trattazione delle interrogazioni e delle interpellanze.

|

ART. 51 CONTENUTO DELL’INTERPELLANZA
------------------------------

1. L’interpellanza consiste  nella  domanda  fatta  per  iscritto  al  Sindaco,  alla  Giunta  o  al  singolo Assessore per avere notizie sui motivi e sugli intendimenti della loro azione. Le interpellanze sono poste all’ordine del giorno della prima seduta utile della sessione ordinaria del Consiglio destinata alla trattazione di interpellanze e trattate dopo le interrogazioni. E’ sempre possibile chiedere al/allaPresidentel’inversione dell’ordine del giorno.

2.  Le  interpellanze  non  trattate  sono  rinviate  alla  successiva  seduta  del  Consiglio,  destinata  alla trattazione delle interrogazioni e interpellanze.

|

ART. 52 TRATTAZIONE DELL’INTERPELLANZA
---------------------------------

1. L’interpellanza si intende decaduta se l’interpellante non è presente al momento in cui essa è posta in trattazione. L’interpellanza decadutapuò essere nuovamente presentata.

2. Il tempo concesso al proponente per svolgere l’interpellanza non può superare i dieci minuti.

3. Dopo le dichiarazioni del Sindaco o dell’Assessore competente, il proponente ha il diritto di replica per non più di dieci minuti.

4. L’interpellante può dichiarare che, in conseguenza della risposta, presenterà apposita mozione; se non si avvale di tale facoltà, la mozione può essere presentata da altro/altra Consigliere/a.

5.  Nella  trattazione  delle  interpellanze  si  segue l’ordine della loro iscrizione all’ordine del giorno, salvo che non sia richiesta l’inversione di esso. 

|

ART. 53 CONTENUTO DELLA MOZIONE
--------------------------

Ogni Consigliere può presentare una mozione, la quale consiste in una proposta diretta a provocare una discussione su un argomento o questione di particolare importanza e a determinare un voto del Consiglio sui criteri che il Consiglio stesso, il Sindaco, la Giunta o un Assessore devono seguire nella trattazione dell’argomento o della questione.

|

ART. 54 TRATTAZIONE DELLA MOZIONE
--------------------------

1. La mozione è trattata nella prima seduta utile della sessione ordinaria del Consiglio dopo la sua presentazione. Per la discussione, presentazione di emendamenti e sub-emendamenti e votazioni, per la sua presentazione, discussione e votazione di ordini del giorno, si applicano le disposizioni di cui agli artt. 34 e seguenti.

2. Il documento del quale si chiede l’approvazione è allegato al processo verbale della seduta nella quale la mozione è posta all’ordine del giorno, dopo che ne è statadata lettura. Il documento oggetto della mozione è, per riassunto, riportato nell’ordine del giorno delle sedute successive sino a quando la mozione non è discussa e la sua trattazione non è conclusa con la votazione.

|

ART. 55 TRATTAZIONE CONGIUNTA DI INTERROGAZIONI E INTERPELLANZE
----------------------------------------------

1.  Con  decisione del/della  Presidente,  possono  essere  svolte  o  discusse  con  unica  trattazione  le interrogazioni e le interpellanze che riguardano fatti o argomenti identici o strettamente connessi.

2. La stessa decisione può essere assunta dal/dalla presidenteanche con riferimento a interrogazioni o interpellanze presentate dopo che l’ordine del giorno è stato formato, se almeno uno dei proponenti è  presente  in  aula  e  chiede  che  l’interrogazione  o  l’interpellanza  da  lui  presentata  sia  inserita nell’ordine del giorno per la trattazione congiunta. Se nessuno dei proponenti è presente o non è formulata la richiesta di inserimento nell’ordine del giorno, il/la Presidentepuò egualmente disporre la trattazione congiunta e rinviare la trattazione stessa ad altra seduta, se non vi è opposizione da parte dei proponenti delle interrogazioni o delle interpellanze poste all’ordine del giorno della seduta con riferimento alle quali il/la Presidentepropone il rinvio della trattazione.

3.  Se è  effettuato  il  rinvio  ad  altra  seduta,  della  decisione  assunta dal/dalla  Presidenteè  data immediata   comunicazione   ai   proponenti,   non   presenti   in   aula,   delle   interrogazioni   o   delle interpellanze che saranno trattate congiuntamente.

4. La trattazione congiunta di interrogazioni o interpellanze è effettuata nel rispetto delle disposizioni contenute negli articoli precedenti.
